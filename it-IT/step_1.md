I web designer valutano attentamente i font da usare nei loro siti web.

Le **tre** categorie di font più comuni sono:

- Font da librerie
- Font web-safe
- Font di riserva

I **font da libreria** sono solitamente importati da librerie esterne come ad esempio [Google Fonts] (https://fonts.google.com/). Le aziende a volte permettono l'uso di un font per il proprio sito web in cambio di un pagamento.

I **font web-safe** sono font standard che dovrebbero essere sempre disponibili in qualsiasi browser. Tuttavia, non si può mai essere sicuri al 100% che funzionino. Questa è una lista di font web-safe:

- Arial
- Verdana
- Helvetica
- Tahoma
- Trebuchet MS
- Times New Roman
- Georgia
- Garamond
- Courier New
- Brush Script MT

I **font di riserva** sono famiglie di font generiche pensate per garantire uno stile coerente con il design desiderato dal web designer. Le principali famiglie di font sono:

- Serif: uno stile di font tipicamente usato nelle pubblicazioni, le cui lettere presentano piccole decorazioni chiamate 'grazie'
- Sans-serif: font più semplici e leggibili, privi di decorazioni
- Monospace: font in cui ogni carattere ha la stessa larghezza
- Cursive: font che imitano la scrittura a mano
- Fantasy: font decorativi di solito utilizzati per grandi titoli

Se non viene specificato un font di riserva, il browser userà il suo font predefinito, che di solito è il Times New Roman.
