I web designer valutano attentamente i font da usare nei loro siti.

Le **tre** categorie di font più comuni sono:

- Font da "librerie"
- Font "a prova di web"
- Font "di riserva"

I **font da libreria** sono solitamente importati da librerie esterne come ad esempio [Google Fonts] (https://fonts.google.com/). Le aziende a volte permettono l'uso di un font per il proprio sito web in cambio di soldi.

I **font a prova di web** sono font standard che dovrebbero essere sempre disponibili in qualsiasi web browser. Tuttavia, non si può mai essere sicuri al 100% che funzionino. Questa è una lista di font a prova di web:

- Arial
- Verdana
- Helvetica
- Tahoma
- Trebuchet MS
- Times New Roman
- Georgia
- Garamond
- Courier New
- Brush Script MT

I **font di riserva** sono famiglie di font generiche pensate per funzionare con lo stile che i web designer vogliono utilizzare. Le principali famiglie di font sono:

- Serif: uno stile di font tipicamente usato nelle pubblicazioni, le cui lettere presentano piccole decorazioni chiamate 'grazie'
- Sans-serif: font più semplici e leggibili senza decorazioni
- Monospace: font in cui ogni carattere ha la stessa larghezza
- Cursive: font che imitano la scrittura a mano
- Fantasy: font decorativi di solito utilizzati per grandi titoli

Se non viene specificato un font di riserva, allora il web browser userà il suo font predefinito, che di solito è il Times New Roman.
